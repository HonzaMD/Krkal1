# KRKAL 1


## O PRODUKTU


Krkal 1.0 je logicko-akční top-down hra pro DOS, kde si vyzkoušíte ovládání
jedné ze tří postaviček, pomůžete jí vyřešit všechny nástrahy a dostat
se do exitu. Hra je založena právě na těch nástrahách (herních
objektech) - jsou rozmanité, je jich velké množství a vzájemně se doplňují.
V Krkalovi najdete například klasické klíče a zámky, dopravní pásy,
led, výbušniny, příšery, přepínače, lasery směrované zrcadly, magnety
a spoustu dalšího. Díky tomu mohou vznikat velmi rozmanité levely.
Dnes je tato verze hratelná pod DOSBoxem.
   
Varování: Hra je v pozdějších levelech obtížná!
   
Hra Krkal 1 byla vytvořena v letech 1996 až 1997. Novější verze (2.4) 
vznikla v roce 2004 a k 20tiletému výročí chystáme znovu-vydání obou her.


## LICENCE


* Program Krkal 1.0 je volně ke stažení, můžete program dál 
   bezplatně šířit. 
* Je možné program používat, modifikovat v něm vytvářené hry, tvořit 
   nové levely. 
* Program používáte na vaše vlastní nebezpečí. Nepřebíráme zodpovědnost
   za jakékoli škody vzniklé v souvislosti s používáním programu. 
* Bez našeho svolení není možné použít hru Krkal jako součást 
   nějakého komerčně prodávaného produktu. 
* Veškerá další autorská práva vyhrazena (c) 2017


## AUTOŘI


* Jan Krček (MD) md@krkal.org
* Petr Altman (pal)
* Jára Altmann
* Jan Frolík


## INTERNETOVÉ STRÁNKY


www.krkal.org  
https://github.com/HonzaMD/Krkal1
